# Page 1
सार्वजनिक बांधकाम विभागातील स्थापत्य
अभियांत्रिकी सहायक कर्मचाऱ्यांकरीता
विभागीय परीक्षा नियमातील तरतुदी लागू
करणेबाबत...
महाराष्ट्र शासन
सार्वजनिक बांधकाम विभाग,
शासन निर्णय, क्रमांक-परीक्षा -१०२५/प्र.क्र.७८/आस्था-२.
हुतात्मा राजगुरु चौक,मादाम कामा रोड,
मंत्रालय, मुंबई-४०००३२.
दिनांक : १७ फेब्रुवारी, २०२६.
संदर्भ - १) सार्वजनिक बांधकाम विभाग, अधिसूचना, महाराष्ट्र शासन राजपत्र,
भाग चार-अ, दि.०८ऑगस्ट, २००१.
२) सामान्य प्रशासन विभाग, शा.नि.क्र.-विपयो २६२०/प्र.क्र.१६/का.१७, दि.३१ मार्च, २०२१
३) जलसंपदा विभाग, अधिसूचना, असाधारण राजपत्र क्र.१७१, दि.२०मे, २०२५.
प्रस्तावना सार्वजनिक बांधकाम विभागातील स्थापत्य अभियांत्रिकी सहायक या पदाचे दि.०८.०८.२००१
रोजीचे परीक्षा नियम व जलसंपदा विभागातील स्थापत्य अभियांत्रिकी सहायक या पदाचे यापूर्वीचे
दि.१९.०९.२००२ रोजीचे परीक्षा नियम यामधील तरतुदी, परीक्षेचे स्वरुप, पाठयक्रम व गुणांकन समान
असल्याने दोन्ही विभागांतील स्थापत्य अभियांत्रिकी सहायक यांची परीक्षा एकत्रितपणे महाराष्ट्र
अभियांत्रिकी प्रशिक्षण प्रबोधिनी, (मेटा) नाशिक यांच्यामार्फत आयोजित करण्यात येत होती.
२. तथापि, आता जलसंपदा विभागामार्फत स्थापत्य अभियांत्रिकी सहायक या पदाचे परीक्षा नियम
दि.२०.०५.२०२५ रोजीच्या अधिसूचनेन्वये सुधारित करण्यात आले आहेत. ज्यामध्ये परीक्षेचे स्वरुप,
पाठयक्रम व गुणांकन यामध्ये सुधारणा करण्यात आल्या आहेत. स्थापत्य अभियांत्रिकी सहायक या
संवर्गाची व्यावसायिक परीक्षा माहे सप्टेंबर, २०२२ नंतर आतापयंत प्रलंबित असल्याने आगामी कालावधीत
महाराष्ट्र अभियांत्रिकी प्रशिक्षण प्रबोधिनी, (मेटा) नाशिक यांच्याकडून सुधारित परीक्षा नियमानुसार परीक्षेचे
आयोजन करणे क्रमप्राप्त आहे.
३. सदर सुधारित परीक्षा नियमानुसार मेटा, नाशिक यांच्यामार्फत परीक्षेचे आयोजन करण्यात
आल्यास सार्वजनिक बांधकाम विभागातील स्थापत्य अभियांत्रिकी सहायक सदर परीक्षेस बसू शकणार
नाहीत.
४. जलसंपदा विभागाच्या सुधारित परीक्षा नियमांच्या धर्तीवर सार्वजनिक बांधकाम विभागातील
स्थापत्य अभियांत्रिकी सहायक, गट-क या संवर्गाचे परीक्षा नियम सुधारीत करण्याची कार्यवाही सुरु आहे.
तथापि, सदर कार्यवाहीस काही कालावधी लागण्याची शक्यता आहे.
५. जलसंपदा विभागातील स्थापत्य अभियांत्रिकी सहायक पदाच्या दि.२०.०५.२०२५ रोजीच्या
सुधारित परीक्षा नियमातील नियम क्र.४ अन्वये ५ महिन्यांचे प्रशिक्षण पूर्ण न झाल्यास संबंधित उमेदवार
व्यावसायिक परीक्षेसाठी पात्र होवू शकत नाहीत. तथापि, प्रशिक्षण न झाल्यामुळे परीक्षा न देता आल्यास
सेवा विषयक बाबी उद्धवू शकतात. त्यामुळे, जलसंपदा विभागाच्या दि.२०.०५.२०२५ रोजीच्या
अधिसुचनेतील प्रशिक्षणासाठीचा नियम क्र.४ वगळून उर्वरित परीक्षा नियमांतील सर्व तरतुदी सार्वजनिक
# Page 2
शासन निर्णय क्रमांकः परीक्षा -१०२५/प्र.क्र.७८/आस्था-२.
बांधकाम विभागातील स्थापत्य अभियांत्रिकी सहायक या संवर्गास लागू करण्याबाबतचा प्रस्ताव शासनाच्या
विचाराधीन होता.
शासन निर्णय -
सार्वजनिक बांधकाम विभागातील स्थापत्य अभियांत्रिकी सहायक, गट-क या संवर्गाचे परीक्षा
नियम अंतिम होईपर्यत जलसंपदा विभागाचे संदर्भ क्र.३ येथे नमूद दि.२०.०५.२०२५ रोजीच्या
अधिसुचनेन्वये निर्गमित विभागीय परीक्षा नियम (नियम क्र.४ वगळून) सार्वजनिक बांधकाम विभागातील
स्थापत्य अभियांत्रिकी सहायक या संवर्गास लागू करण्यास शासन मान्यता देण्यात येत आहे.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध